<!DOCTYPE html>
<html>
<head><meta name="generator" content="Hexo 3.8.0">
  <!-- hexo-inject:begin --><!-- hexo-inject:end --><meta charset="utf-8">
  <meta http-equiv="X-UA-Compatible" content="IE=edge">
  
  <title>史记-七十列传-太史公自序 | 书海扬帆</title>
  
  <meta name="keywords" content="博客,代码,分享,日志,生活,信息学竞赛,NOIP,C++,前端开发">
  
  
  <meta name="description" content="分享学习经验、学习方法和学习历程">
  

  
  <link rel="alternate" href="/atom.xml" title="书海扬帆">
  

  <meta name="HandheldFriendly" content="True">
  <meta name="apple-mobile-web-app-capable" content="yes">
  <meta name="viewport" content="width=device-width, initial-scale=1, maximum-scale=1">
  <!-- meta -->
  

  <!-- link -->
  <link rel="stylesheet" href="https://cdn.jsdelivr.net/gh/fancyapps/fancybox@3.5.7/dist/jquery.fancybox.min.css">
  
  <link rel="stylesheet" href="https://cdn.jsdelivr.net/npm/node-waves@0.7.6/dist/waves.min.css">
  
  <link rel="stylesheet" href="https://cdn.jsdelivr.net/npm/@fortawesome/fontawesome-free@5.6.3/css/all.min.css">
  

  
  <link rel="shortcut icon" type="image/x-icon" href="https://cdn.ljhedp.cn/images/2019-03-17-favicon.ico">
  

  
    <link rel="stylesheet" href="https://cdn.jsdelivr.net/gh/xaoxuu/cdn-material-x@19.5/css/style.css">
  

  <script>
    function setLoadingBarProgress(num) {
      document.getElementById('loading-bar').style.width=num+"%";
    }
  </script><!-- hexo-inject:begin --><!-- hexo-inject:end -->

  
  
</head>

<body>
  
  
  <!-- hexo-inject:begin --><!-- hexo-inject:end --><div class="cover-wrapper">
    <cover class="cover post half">
      
        
  <h1 class="title">情之所至，甘之如饴</h1>


  <div class="m_search">
    <form name="searchform" class="form u-search-form">
      <input type="text" class="input u-search-input" placeholder="">
      <i class="icon fas fa-search fa-fw"></i>
    </form>
  </div>

<div class="menu navgation">
  <ul class="h-list">
    
      
        <li>
          <a class="nav home" href="/" id="home">
            <i class="fas fa-rss fa-fw"></i>&nbsp;博文
          </a>
        </li>
      
        <li>
          <a class="nav home" href="/friends/" rel="nofollow" id="friends">
            <i class="fas fa-link fa-fw"></i>&nbsp;友链
          </a>
        </li>
      
        <li>
          <a class="nav home" href="/about/" rel="nofollow" id="about">
            <i class="fas fa-info-circle fa-fw"></i>&nbsp;关于
          </a>
        </li>
      
    
  </ul>
</div>

      
    </cover>
    <header class="l_header pure">
  <div id="loading-bar-wrapper">
    <div id="loading-bar" class="pure"></div>
  </div>

	<div class="wrapper">
		<div class="nav-main container container--flex">
      <a class="logo flat-box" href="/">
        
          书海扬帆
        
      </a>
			<div class="menu navgation">
				<ul class="h-list">
          
  					
  						<li>
								<a class="nav flat-box" href="/" id="home">
									<i class="fas fa-grin fa-fw"></i>&nbsp;主页
								</a>
							</li>
      			
  						<li>
								<a class="nav flat-box" href="/categories/" rel="nofollow" id="categories">
									<i class="fas fa-folder-open fa-fw"></i>&nbsp;分类
								</a>
							</li>
      			
  						<li>
								<a class="nav flat-box" href="/tags/" rel="nofollow" id="tags">
									<i class="fas fa-hashtag fa-fw"></i>&nbsp;标签
								</a>
							</li>
      			
  						<li>
								<a class="nav flat-box" href="/archives/" rel="nofollow" id="archives">
									<i class="fas fa-archive fa-fw"></i>&nbsp;归档
								</a>
							</li>
      			
      		
				</ul>
			</div>

			
				<div class="m_search">
					<form name="searchform" class="form u-search-form">
						<input type="text" class="input u-search-input" placeholder="搜索">
						<i class="icon fas fa-search fa-fw"></i>
					</form>
				</div>
			
			<ul class="switcher h-list">
				
					<li class="s-search"><a class="fas fa-search fa-fw" href="javascript:void(0)"></a></li>
				
				<li class="s-menu"><a class="fas fa-bars fa-fw" href="javascript:void(0)"></a></li>
			</ul>
		</div>

		<div class="nav-sub container container--flex">
			<a class="logo flat-box"></a>
			<ul class="switcher h-list">
				<li class="s-comment"><a class="flat-btn fas fa-comments fa-fw" href="javascript:void(0)"></a></li>
        
          <li class="s-toc"><a class="flat-btn fas fa-list fa-fw" href="javascript:void(0)"></a></li>
        
			</ul>
		</div>
	</div>
</header>
	<aside class="menu-phone">
    <header>
		<nav class="menu navgation">
      <ul>
        
          
            <li>
							<a class="nav flat-box" href="/" id="home">
								<i class="fas fa-clock fa-fw"></i>&nbsp;近期文章
							</a>
            </li>
          
            <li>
							<a class="nav flat-box" href="/blog/archives/" rel="nofollow" id="blogarchives">
								<i class="fas fa-archive fa-fw"></i>&nbsp;文章归档
							</a>
            </li>
          
            <li>
							<a class="nav flat-box" href="/projects/" id="projects">
								<i class="fas fa-code-branch fa-fw"></i>&nbsp;开源项目
							</a>
            </li>
          
            <li>
							<a class="nav flat-box" href="/friends/" rel="nofollow" id="friends">
								<i class="fas fa-link fa-fw"></i>&nbsp;我的友链
							</a>
            </li>
          
            <li>
							<a class="nav flat-box" href="https://xaoxuu.com/wiki/material-x/" rel="nofollow" id="https:xaoxuu.comwikimaterial-x">
								<i class="fas fa-book fa-fw"></i>&nbsp;主题文档
							</a>
            </li>
          
            <li>
							<a class="nav flat-box" href="/about/" rel="nofollow" id="about">
								<i class="fas fa-info-circle fa-fw"></i>&nbsp;关于小站
							</a>
            </li>
          
       
      </ul>
		</nav>
    </header>
	</aside>
<script>setLoadingBarProgress(40);</script>

  </div>


  <div class="l_body">
    <div class='body-wrapper'>
      <div class="l_main">
  

  
    <article id="post" class="post white-box article-type-post" itemscope="" itemprop="blogPost">
      


  <section class="meta">
    
    
    <div class="meta" id="header-meta">
      
        
  
    <h1 class="title">
      <a href="/post/7a133b5c.html">
        史记-七十列传-太史公自序
      </a>
    </h1>
  


      
      <div class="new-meta-box">
        
          
        
          
            
  <div class="new-meta-item author">
    <a href="https://www.ljhedp.cn" rel="nofollow">
      
        <i class="fas fa-user" aria-hidden="true"></i>
      
      <p>书海扬帆</p>
    </a>
  </div>


          
        
          
            <div class="new-meta-item date">
  <a class="notlink">
    <i class="fas fa-calendar-alt" aria-hidden="true"></i>
    <p>2018-12-07</p>
  </a>
</div>

          
        
          
            
  
  <div class="new-meta-item category">
    <a href="/categories/文学/" rel="nofollow">
      <i class="fas fa-folder-open" aria-hidden="true"></i>
      <p>文学</p>
    </a>
  </div>


          
        
          
            
  
    <div class="new-meta-item browse busuanzi">
      <a class="notlink">
        <i class="fas fa-eye" aria-hidden="true"></i>
        <p>
          <span id="busuanzi_value_page_pv">
            <i class="fas fa-spinner fa-spin fa-fw" aria-hidden="true"></i>
          </span>
        </p>
      </a>
    </div>
  


          
        
          
            

          
        
      </div>
      
        <hr>
      
    </div>
  </section>


      <section class="article typo">
        <div class="article-entry" itemprop="articleBody">
          <blockquote>
<p>语文老师留的周末积累作业。</p>
<p>第一次读长达9400多字的文言文，有些懵。还是争取慢慢适应吧，文言文博大精深。</p>
<p>以下为正文部分。</p>
</blockquote>
<a id="more"></a>
<p>　昔在颛顼，命南正重以司天，北正黎以司地。唐虞之际，绍重黎之後，使复典之，至于夏商，故重黎氏世序天地。其在周，程伯休甫其後也。当周宣王时，失其守而为司马氏。司马氏世典周史。惠襄之间，司马氏去周適晋。晋中军随会奔秦，而司马氏入少梁。</p>
<p>　　自司马氏去周适晋，分散，或在卫，或在赵，或在秦。其在卫者，相中山。在赵者，以传剑论显，蒯聩其後也。在秦者名错，与张仪争论，於是惠王使错将伐蜀，遂拔，因而守之。错孙靳，事武安君白起。而少梁更名曰夏阳。靳与武安君阬赵长平军，还而与之俱赐死杜邮，葬於华池。靳孙昌，昌为秦主铁官，当始皇之时。蒯聩玄孙卬为武信君将而徇朝歌。诸侯之相王，王卬於殷。汉之伐楚，卬归汉，以其地为河内郡。昌生无泽，无泽为汉巿长。无泽生喜，喜为五大夫，卒，皆葬高门。喜生谈，谈为太史公。</p>
<p>　　太史公学天官於唐都，受易於杨何，习道论於黄子。太史公仕於建元元封之间，愍学者之不达其意而师悖，乃论六家之要指曰：</p>
<p>　　易大传：“天下一致而百虑，同归而殊涂。”夫阴阳、儒、墨、名、法、道德，此务为治者也，直所从言之异路，有省不省耳。尝窃观阴阳之术，大祥而众忌讳，使人拘而多所畏；然其序四时之大顺，不可失也。儒者博而寡要，劳而少功，是以其事难尽从；然其序君臣父子之礼，列夫妇长幼之别，不可易也。墨者俭而难遵，是以其事不可遍循；然其彊本节用，不可废也。法家严而少恩；然其正君臣上下之分，不可改矣。名家使人俭而善失真；然其正名实，不可不察也。道家使人精神专一，动合无形，赡足万物。其为术也，因阴阳之大顺，采儒墨之善，撮名法之要，与时迁移，应物变化，立俗施事，无所不宜，指约而易操，事少而功多。儒者则不然。以为人主天下之仪表也，主倡而臣和，主先而臣随。如此则主劳而臣逸。至於大道之要，去健羡，绌聪明，释此而任术。夫神大用则竭，形大劳则敝。形神骚动，欲与天地长久，非所闻也。</p>
<p>　　夫阴阳四时、八位、十二度、二十四节各有教令，顺之者昌，逆之者不死则亡，未必然也，故曰“使人拘而多畏”。夫春生夏长，秋收冬藏，此天道之大经也，弗顺则无以为天下纲纪，故曰“四时之大顺，不可失也”。</p>
<p>　　夫儒者以六艺为法。六艺经传以千万数，累世不能通其学，当年不能究其礼，故曰“博而寡要，劳而少功”。若夫列君臣父子之礼，序夫妇长幼之别，虽百家弗能易也。</p>
<p>　　墨者亦尚尧舜道，言其德行曰：“堂高三尺，土阶三等，茅茨不翦，采椽不刮。食土簋，啜土刑，粝粱之食，藜霍之羹。夏日葛衣，冬日鹿裘。”其送死，桐棺三寸，举音不尽其哀。教丧礼，必以此为万民之率。使天下法若此，则尊卑无别也。夫世异时移，事业不必同，故曰“俭而难遵”。要曰彊本节用，则人给家足之道也。此墨子之所长，虽百长弗能废也。</p>
<p>　　法家不别亲疏，不殊贵贱，一断於法，则亲亲尊尊之恩绝矣。可以行一时之计，而不可长用也，故曰“严而少恩”。若尊主卑臣，明分职不得相逾越，虽百家弗能改也。</p>
<p>　　名家苛察缴绕，使人不得反其意，专决於名而失人情，故曰“使人俭而善失真”。若夫控名责实，参伍不失，此不可不察也。</p>
<p>　　道家无为，又曰无不为，其实易行，其辞难知。其术以虚无为本，以因循为用。无成埶，无常形，故能究万物之情。不为物先，不为物後，故能为万物主。有法无法，因时为业；有度无度，因物与合。故曰“圣人不朽，时变是守。虚者道之常也，因者君之纲”也。群臣并至，使各自明也。其实中其声者谓之端，实不中其声者谓之窾。窾言不听，奸乃不生，贤不肖自分，白黑乃形。在所欲用耳，何事不成。乃合大道，混混冥冥。光翟天下，复反无名。凡人所生者神也，所讬者形也。神大用则竭，形大劳则敝，形神离则死。死者不可复生，离者不可复反，故圣人重之。由是观之，神者生之本也，形者生之具也。不先定其神，而曰“我有以治天下”，何由哉？</p>
<p>　　太史公既掌天官，不治民。有子曰迁。</p>
<p>　　迁生龙门，耕牧河山之阳。年十岁则诵古文。二十而南游江、淮，上会稽，探禹穴，闚九疑，浮於沅、湘；北涉汶、泗，讲业齐、鲁之都，观孔子之遗风，乡射邹、峄；戹困鄱、薛、彭城，过梁、楚以归。於是迁仕为郎中，奉使西征巴、蜀以南，南略邛、笮、昆明，还报命。</p>
<p>　　是岁天子始建汉家之封，而太史公留滞周南，不得与从事，故发愤且卒。而子迁適使反，见父於河洛之间。太史公执迁手而泣曰：“余先周室之太史也。自上世尝显功名於虞夏，典天官事。後世中衰，绝於予乎？汝复为太史，则续吾祖矣。今天子接千岁之统，封泰山，而余不得从行，是命也夫，命也夫！余死，汝必为太史；为太史，无忘吾所欲论著矣。且夫孝始於事亲，中於事君，终於立身。扬名於後世，以显父母，此孝之大者。夫天下称诵周公，言其能论歌文武之德，宣周邵之风，达太王王季之思虑，爰及公刘，以尊后稷也。幽厉之後，王道缺，礼乐衰，孔子脩旧起废，论诗书，作春秋，则学者至今则之。自获麟以来四百有馀岁，而诸侯相兼，史记放绝。今汉兴，海内一统，明主贤君忠臣死义之士，余为太史而弗论载，废天下之史文，余甚惧焉，汝其念哉！”迁俯首流涕曰：“小子不敏，请悉论先人所次旧闻，弗敢阙。”</p>
<p>　　卒三岁而迁为太史令，史记石室金匮之书。五年而当太初元年，十一月甲子朔旦冬至，天历始改，建於明堂，诸神受纪。</p>
<p>　　太史公曰：“先人有言：‘自周公卒五百岁而有孔子。孔子卒後至於今五百岁，有能绍明世，正易传，继春秋，本诗书礼乐之际？’ 意在斯乎！意在斯乎！小子何敢让焉。”</p>
<p>　　上大夫壶遂曰：“昔孔子何为而作春秋哉？”太史公曰：“余闻董生曰：‘周道衰废，孔子为鲁司寇，诸侯害之，大夫壅之。孔子知言之不用，道之不行也，是非二百四十二年之中，以为天下仪表，贬天子，退诸侯，讨大夫，以达王事而已矣。’ 子曰：‘我欲载之空言，不如见之於行事之深切著明也。’ 夫春秋，上明三王之道，下辨人事之纪，别嫌疑，明是非，定犹豫，善善恶恶，贤贤贱不肖，存亡国，继绝世，补敝起废，王道之大者也。易著天地阴阳四时五行，故长於变；礼经纪人伦，故长於行；书记先王之事，故长於政；诗记山川谿谷禽兽草木牝牡雌雄，故长於风；乐乐所以立，故长於和；春秋辩是非，故长於治人。是故礼以节人，乐以发和，书以道事，诗以达意，易以道化，春秋以道义。拨乱世反之正，莫近於春秋。春秋文成数万，其指数千。万物之散聚皆在春秋。春秋之中，弑君三十六，亡国五十二，诸侯奔走不得保其社稷者不可胜数。察其所以，皆失其本已。故易曰‘失之豪釐，差以千里’ 。故曰‘臣弑君，子弑父，非一旦一夕之故也，其渐久矣’ 。故有国者不可以不知春秋，前有谗而弗见，後有贼而不知。为人臣者不可以不知春秋，守经事而不知其宜，遭变事而不知其权。为人君父而不通於春秋之义者，必蒙首恶之名。为人臣子而不通於春秋之义者，必陷篡弑之诛，死罪之名。其实皆以为善，为之不知其义，被之空言而不敢辞。夫不通礼义之旨，至於君不君，臣不臣，父不父，子不子。夫君不君则犯，臣不臣则诛，父不父则无道，子不子则不孝。此四行者，天下之大过也。以天下之大过予之，则受而弗敢辞。故春秋者，礼义之大宗也。夫礼禁未然之前，法施已然之後；法之所为用者易见，而礼之所为禁者难知。”</p>
<p>　　壶遂曰：“孔子之时，上无明君，下不得任用，故作春秋，垂空文以断礼义，当一王之法。今夫子上遇明天子，下得守职，万事既具，咸各序其宜，夫子所论，欲以何明？”</p>
<p>　　太史公曰：“唯唯，否否，不然。余闻之先人曰：‘伏羲至纯厚，作易八卦。尧舜之盛，尚书载之，礼乐作焉。汤武之隆，诗人歌之。春秋采善贬恶，推三代之德，襃周室，非独刺讥而已也。’ 汉兴以来，至明天子，获符瑞，封禅，改正朔，易服色，受命於穆清，泽流罔极，海外殊俗，重译款塞，请来献见者，不可胜道。臣下百官力诵圣德，犹不能宣尽其意。且士贤能而不用，有国者之耻；主上明圣而德不布闻，有司之过也。且余尝掌其官，废明圣盛德不载，灭功臣世家贤大夫之业不述，堕先人所言，罪莫大焉。余所谓述故事，整齐其世传，非所谓作也，而君比之於春秋，谬矣。”</p>
<p>　　於是论次其文。七年而太史公遭李陵之祸，幽於縲绁。乃喟然而叹曰：“是余之罪也夫！是余之罪也夫！身毁不用矣。”退而深惟曰：“夫诗书隐约者，欲遂其志之思也。昔西伯拘羑里，演周易；孔子戹陈蔡，作春秋；屈原放逐，著离骚；左丘失明，厥有国语；孙子膑脚，而论兵法；不韦迁蜀，世传吕览；韩非囚秦，说难、孤愤；诗三百篇，大抵贤圣发愤之所为作也。此人皆意有所郁结，不得通其道也，故述往事，思来者。”於是卒述陶唐以来，至于麟止，自黄帝始。</p>
<p>　　维昔黄帝，法天则地，四圣遵序，各成法度；唐尧逊位，虞舜不台；厥美帝功，万世载之。作五帝本纪第一。</p>
<p>　　维禹之功，九州攸同，光唐虞际，德流苗裔；夏桀淫骄，乃放鸣条。作夏本纪第二。</p>
<p>　　维契作商，爰及成汤；太甲居桐，德盛阿衡；武丁得说，乃称高宗；帝辛湛湎，诸侯不享。作殷本纪第三。</p>
<p>　　维弃作稷，德盛西伯；武王牧野，实抚天下；幽厉昏乱，既丧酆镐；陵迟至赧；洛邑不祀。作周本纪第四。</p>
<p>　　维秦之先，伯翳佐禹；穆公思义，悼豪之旅；以人为殉，诗歌黄鸟；昭襄业帝。作秦本纪第五。</p>
<p>　　始皇既立，并兼六国，销锋铸鐻，维偃干革，尊号称帝，矜武任力；二世受运，子婴降虏。作始皇本纪第六。</p>
<p>　　秦失其道，豪桀并扰；项梁业之，子羽接之；杀庆救赵，诸侯立之；诛婴背怀，天下非之。作项羽本纪第七。</p>
<p>　　子羽暴虐，汉行功德；愤发蜀汉，还定三秦；诛籍业帝，天下惟宁，改制易俗。作高祖本纪第八。</p>
<p>　　惠之早霣，诸吕不台；崇彊禄、产，诸侯谋之；杀隐幽友，大臣洞疑，遂及宗祸。作吕太后本纪第九。</p>
<p>　　汉既初兴，继嗣不明，迎王践祚，天下归心；蠲除肉刑，开通关梁，广恩博施，厥称太宗。作孝文本纪第十。</p>
<p>　　诸侯骄恣，吴首为乱，京师行诛，七国伏辜，天下翕然，大安殷富。作孝景本纪第十一。</p>
<p>　　汉兴五世，隆在建元，外攘夷狄，内脩法度，封禅，改正朔，易服色。作今上本纪第十二。</p>
<p>　　维三代尚矣，年纪不可考，盖取之谱牒旧闻，本于兹，於是略推，作三代世表第一。</p>
<p>　　幽厉之後，周室衰微，诸侯专政，春秋有所不纪；而谱牒经略，五霸更盛衰，欲睹周世相先後之意，作十二诸侯年表第二。</p>
<p>　　春秋之後，陪臣秉政，彊国相王；以至于秦，卒并诸夏，灭封地，擅其号。作六国年表第三。</p>
<p>　　秦既暴虐，楚人发难，项氏遂乱，汉乃扶义征伐；八年之间，天下三嬗，事繁变众，故详著秦楚之际月表第四。</p>
<p>　　汉兴已来，至于太初百年，诸侯废立分削，谱纪不明，有司靡踵，彊弱之原云以世。作汉兴已来诸侯年表第五。</p>
<p>　　维高祖元功，辅臣股肱，剖符而爵，泽流苗裔，忘其昭穆，或杀身陨国。作高祖功臣侯者年表第六。</p>
<p>　　惠景之间，维申功臣宗属爵邑，作惠景间侯者年表第七。</p>
<p>　　北讨彊胡，南诛劲越，征伐夷蛮，武功爰列。作建元以来侯者年表第八。</p>
<p>　　诸侯既彊，七国为从，子弟众多，无爵封邑，推恩行义，其埶销弱，德归京师。作王子侯者年表第九。</p>
<p>　　国有贤相良将，民之师表也。维见汉兴以来将相名臣年表，贤者记其治，不贤者彰其事。作汉兴以来将相名臣年表第十。</p>
<p>　　维三代之礼，所损益各殊务，然要以近性情，通王道，故礼因人质为之节文，略协古今之变。作礼书第一。</p>
<p>　　乐者，所以移风易俗也。自雅颂声兴，则已好郑卫之音，郑卫之音所从来久矣。人情之所感，远俗则怀。比乐书以述来古，作乐书第二。</p>
<p>　　非兵不彊，非德不昌，黄帝、汤、武以兴，桀、纣、二世以崩，可不慎欤？司马法所从来尚矣，太公、孙、吴、王子能绍而明之，切近世，极人变。作律书第三。</p>
<p>　　律居阴而治阳，历居阳而治阴，律历更相治，间不容翲忽。五家之文怫异，维太初之元论。作历书第四。</p>
<p>　　星气之书，多杂禨祥，不经；推其文，考其应，不殊。比集论其行事，验于轨度以次，作天官书第五。</p>
<p>　　受命而王，封禅之符罕用，用则万灵罔不禋祀。追本诸神名山大川礼，作封禅书第六。</p>
<p>　　维禹浚川，九州攸宁；爰及宣防，决渎通沟。作河渠书第七。</p>
<p>　　维币之行，以通农商；其极则玩巧，并兼兹殖，争於机利，去本趋末。作平准书以观事变，第八。</p>
<p>　　太伯避历，江蛮是適；文武攸兴，古公王迹。阖庐弑僚，宾服荆楚；夫差克齐，子胥鸱夷；信嚭亲越，吴国既灭。嘉伯之让，作吴世家第一。</p>
<p>　　申、吕肖矣，尚父侧微，卒归西伯，文武是师；功冠群公，缪权于幽；番番黄发，爰飨营丘。不背柯盟，桓公以昌，九合诸侯，霸功显彰。田阚争宠，姜姓解亡。嘉父之谋，作齐太公世家第二。</p>
<p>　　依之违之，周公绥之；愤发文德，天下和之；辅翼成王，诸侯宗周。隐桓之际，是独何哉？三桓争彊，鲁乃不昌。嘉旦金縢，作周公世家第三。</p>
<p>　　武王克纣，天下未协而崩。成王既幼，管蔡疑之，淮夷叛之，於是召公率德，安集王室，以宁东土。燕之禅，乃成祸乱。嘉甘棠之诗，作燕世家第四。</p>
<p>　　管蔡相武庚，将宁旧商；及旦摄政，二叔不飨；杀鲜放度，周公为盟；大任十子，周以宗彊。嘉仲悔过，作管蔡世家第五。</p>
<p>　　王後不绝，舜禹是说；维德休明，苗裔蒙烈。百世享祀，爰周陈杞，楚实灭之。齐田既起，舜何人哉？作陈杞世家第六。</p>
<p>　　收殷馀民，叔封始邑，申以商乱，酒材是告，及朔之生，卫顷不宁；南子恶蒯聩，子父易名。周德卑微，战国既彊，卫以小弱，角独後亡。喜彼康诰，作卫世家第七。</p>
<p>　　嗟箕子乎！嗟箕子乎！正言不用，乃反为奴。武庚既死，周封微子。襄公伤於泓，君子孰称。景公谦德，荧惑退行。剔成暴虐，宋乃灭亡。喜微子问太师，作宋世家第八。</p>
<p>　　武王既崩，叔虞邑唐。君子讥名，卒灭武公。骊姬之爱，乱者五世；重耳不得意，乃能成霸。六卿专权，晋国以秏。嘉文公锡珪鬯，作晋世家第九。</p>
<p>　　重黎业之，吴回接之；殷之季世，粥子牒之。周用熊绎，熊渠是续。庄王之贤，乃复国陈；既赦郑伯，班师华元。怀王客死，兰咎屈原；好谀信谗，楚并於秦。嘉庄王之义，作楚世家第十。</p>
<p>　　少康之子，实宾南海，文身断发，鼋鳝与处，既守封禺，奉禹之祀。句践困彼，乃用种、蠡。嘉句践夷蛮能脩其德，灭彊吴以尊周室，作越王句践世家第十一。桓公之东，太史是庸。及侵周禾，王人是议。祭仲要盟，郑久不昌。子产之仁，绍世称贤。三晋侵伐，郑纳於韩。嘉厉公纳惠王，作郑世家第十二。</p>
<p>　　维骥騄耳，乃章造父。赵夙事献，衰续厥绪。佐文尊王，卒为晋辅。襄子困辱，乃禽智伯。主父生缚，饿死探爵。王迁辟淫，良将是斥。嘉鞅讨周乱，作赵世家第十三。</p>
<p>　　毕万爵魏，卜人知之。及绛戮干，戎翟和之。文侯慕义，子夏师之。惠王自矜，齐秦攻之。既疑信陵，诸侯罢之。卒亡大梁，王假厮之。嘉武佐晋文申霸道，作魏世家第十四。</p>
<p>　　韩厥阴德，赵武攸兴。绍绝立废，晋人宗之。昭侯显列，申子庸之。疑非不信，秦人袭之。嘉厥辅晋匡周天子之赋，作韩世家第十五。</p>
<p>　　完子避难，適齐为援，阴施五世，齐人歌之。成子得政，田和为侯。王建动心，乃迁于共。嘉威、宣能拨浊世而独宗周，作田敬仲完世家第十六。</p>
<p>　　周室既衰，诸侯恣行。仲尼悼礼废乐崩，追脩经术，以达王道，匡乱世反之於正，见其文辞，为天下制仪法，垂六之统纪於後世。作孔子世家第十七。</p>
<p>　　桀、纣失其道而汤、武作，周失其道而春秋作。秦失其政，而陈涉发迹，诸侯作难，风起云蒸，卒亡秦族。天下之端，自涉发难。作陈涉世家第十八。</p>
<p>　　成皋之台，薄氏始基。诎意適代，厥崇诸窦。栗姬偩贵，王氏乃遂。陈后太骄，卒尊子夫。嘉夫德若斯，作外戚世家十九。</p>
<p>　　汉既谲谋，禽信於陈；越荆剽轻，乃封弟交为楚王，爰都彭城，以彊淮泗，为汉宗籓。戊溺於邪，礼复绍之。嘉游辅祖，作楚元王世家二十。</p>
<p>　　维祖师旅，刘贾是与；为布所袭，丧其荆、吴。营陵激吕，乃王琅邪；怵午信齐，往而不归，遂西入关，遭立孝文，获复王燕。天下未集，贾、泽以族，为汉籓辅。作荆燕世家第二十一。</p>
<p>　　天下已平，亲属既寡；悼惠先壮，实镇东土。哀王擅兴，发怒诸吕，驷钧暴戾，京师弗许。厉之内淫，祸成主父。嘉肥股肱，作齐悼惠王世家第二十二。</p>
<p>　　楚人围我荥阳，相守三年；萧何填抚山西，推计踵兵，给粮食不绝，使百姓爱汉，不乐为楚。作萧相国世家第二十三。</p>
<p>　　与信定魏，破赵拔齐，遂弱楚人。续何相国，不变不革，黎庶攸宁。嘉参不伐功矜能，作曹相国世家第二十四。</p>
<p>　　运筹帷幄之中，制胜於无形，子房计谋其事，无知名，无勇功，图难於易，为大於细。作留侯世家第二十五。</p>
<p>　　六奇既用，诸侯宾从於汉；吕氏之事，平为本谋，终安宗庙，定社稷。作陈丞相世家第二十六。</p>
<p>　　诸吕为从，谋弱京师，而勃反经合於权；吴楚之兵，亚夫驻於昌邑，以戹齐赵，而出委以梁。作绛侯世家第二十七。</p>
<p>　　七国叛逆，蕃屏京师，唯梁为扞；偩爱矜功，几获于祸。嘉其能距吴楚，作梁孝王世家第二十八。</p>
<p>　　五宗既王，亲属洽和，诸侯大小为籓，爰得其宜，僭拟之事稍衰贬矣。作五宗世家第二十九。</p>
<p>　　三子之王，文辞可观。作三王世家第三十。</p>
<p>　　末世争利，维彼奔义；让国饿死，天下称之。作伯夷列传第一。</p>
<p>　　晏子俭矣，夷吾则奢；齐桓以霸，景公以治。作管晏列传第二。</p>
<p>　　李耳无为自化，清净自正；韩非揣事情，循埶理。作老子韩非列传第三。</p>
<p>　　自古王者而有司马法，穰苴能申明之。作司马穰苴列传第四。</p>
<p>　　非信廉仁勇不能传兵论剑，与道同符，内可以治身，外可以应变，君子比德焉。作孙子吴起列传第五。</p>
<p>　　维建遇谗，爰及子奢，尚既匡父，伍员奔吴。作伍子胥列传第六。</p>
<p>　　孔氏述文，弟子兴业，咸为师傅，崇仁厉义。作仲尼弟子列传第七。</p>
<p>　　鞅去卫適秦，能明其术，彊霸孝公，後世遵其法。作商君列传第八。</p>
<p>　　天下患衡秦毋餍，而苏子能存诸侯，约从以抑贪彊。作苏秦列传第九。</p>
<p>　　六国既从亲，而张仪能明其说，复散解诸侯。作张仪列传第十。</p>
<p>　　秦所以东攘雄诸侯，樗里、甘茂之策。作樗里甘茂列传第十一。</p>
<p>　　苞河山，围大梁，使诸侯敛手而事秦者，魏厓之功。作穰侯列传第十二。</p>
<p>　　南拔鄢郢，北摧长平，遂围邯郸，武安为率；破荆灭赵，王翦之计。作白起王翦列传第十三。</p>
<p>　　猎儒墨之遗文，明礼义之统纪，绝惠王利端，列往世兴衰。作孟子荀卿列传第十四。</p>
<p>　　好客喜士，士归于薛，为齐扞楚魏。作孟尝君列传第十五。</p>
<p>　　争冯亭以权，如楚以救邯郸之围，使其君复称於诸侯。作平原君虞卿列传第十六。</p>
<p>　　能以富贵下贫贱，贤能诎於不肖，唯信陵君为能行之。作魏公子列传第十七。</p>
<p>　　以身徇君，遂脱彊秦，使驰说之士南乡走楚者，黄歇之义。作春申君列传第十八</p>
<p>　　能忍卼於魏齐，而信威於彊秦，推贤让位，二子有之。作范睢蔡泽列传第十九。</p>
<p>　　率行其谋，连五国兵，为弱燕报彊齐之雠，雪其先君之耻。作乐毅列传第二十。</p>
<p>　　能信意彊秦，而屈体廉子，用徇其君，俱重於诸侯。作廉颇蔺相如列传第二十一。</p>
<p>　　湣王既失临淄而奔莒，唯田单用即墨破走骑劫，遂存齐社稷。作田单列传第二十二。</p>
<p>　　能设诡说解患於围城，轻爵禄，乐肆志。作鲁仲连邹阳列传第二十三。</p>
<p>　　作辞以讽谏，连类以争义，离骚有之。作屈原贾生列传第二十四。</p>
<p>　　结子楚亲，使诸侯之士斐然争入事秦。作吕不韦列传第二十五。</p>
<p>　　曹子匕首，鲁获其田，齐明其信；豫让义不为二心。作刺客列传第二十六。</p>
<p>　　能明其画，因时推秦，遂得意於海内，斯为谋首。作李斯列传第二十七。</p>
<p>　　为秦开地益众，北靡匈奴，据河为塞，因山为固，建榆中。作蒙恬列传第二十八。</p>
<p>　　填赵塞常山以广河内，弱楚权，明汉王之信於天下。作张耳陈馀列传第二十九。</p>
<p>　　收西河、上党之兵，从至彭城；越之侵掠梁地以苦项羽。作魏豹彭越列传第三十。</p>
<p>　　以淮南叛楚归汉，汉用得大司马殷，卒破子羽于垓下。作黥布列传第三十一。</p>
<p>　　楚人迫我京索，而信拔魏赵，定燕齐，使汉三分天下有其二，以灭项籍。作淮阴侯列传第三十二。</p>
<p>　　楚汉相距巩洛，而韩信为填颍川，卢绾绝籍粮饷。作韩信卢绾列传第三十三。</p>
<p>　　诸侯畔项王，唯齐连子羽城阳，汉得以间遂入彭城。作田儋列传第三十四。</p>
<p>　　攻城野战，获功归报，哙、商有力焉，非独鞭策，又与之脱难。作樊郦列传第三十五。</p>
<p>　　汉既初定，文理未明，苍为主计，整齐度量，序律历。作张丞相列传第三十六。</p>
<p>　　结言通使，约怀诸侯；诸侯咸亲，归汉为籓辅。作郦生陆贾列传第三十七。</p>
<p>　　欲详知秦楚之事，维周緤常从高祖，平定诸侯。作傅靳蒯成列传第三十八。</p>
<p>　　徙彊族，都关中，和约匈奴；明朝廷礼，次宗庙仪法。作刘敬叔孙通列传第三十九。</p>
<p>　　能摧刚作柔，卒为列臣；栾公不劫於埶而倍死。作季布栾布列传第四十。</p>
<p>　　敢犯颜色以达主义，不顾其身，为国家树长画。作袁盎朝错列传第四十一。</p>
<p>　　守法不失大理，言古贤人，增主之明。作张释之冯唐列传第四十二。</p>
<p>　　敦厚慈孝，讷於言，敏於行，务在鞠躬，君子长者。作万石张叔列传第四十三。</p>
<p>　　守节切直，义足以言廉，行足以厉贤，任重权不可以非理挠。作田叔列传第四十四。</p>
<p>　　扁鹊言医，为方者宗，守数精明；後世序，弗能易也，而仓公可谓近之矣。作扁鹊仓公列传第四十五。</p>
<p>　　维仲之省，厥濞王吴，遭汉初定，以填抚江淮之间。作吴王濞列传第四十六。</p>
<p>　　吴楚为乱，宗属唯婴贤而喜士，士乡之，率师抗山东荥阳。作魏其武安列传第四十七。</p>
<p>　　智足以应近世之变，宽足用得人。作韩长孺列传第四十八。</p>
<p>　　勇於当敌，仁爱士卒，号令不烦，师徒乡之。作李将军列传第四十九。</p>
<p>　　自三代以来，匈奴常为中国患害；欲知彊弱之时，设备征讨，作匈奴列传第五十。</p>
<p>　　直曲塞，广河南，破祁连，通西国，靡北胡。作卫将军骠骑列传第五十一。</p>
<p>　　大臣宗室以侈靡相高，唯弘用节衣食为百吏先。作平津侯列传第五十二。</p>
<p>　　汉既平中国，而佗能集杨越以保南籓，纳贡职。作南越列传第五十三。</p>
<p>　　吴之叛逆，瓯人斩濞，葆守封禺为臣。作东越列传第五十四。</p>
<p>　　燕丹散乱辽间，满收其亡民，厥聚海东，以集真籓，葆塞为外臣。作朝鲜列传第五十五。</p>
<p>　　唐蒙使略通夜郎，而邛笮之君请为内臣受吏。作西南夷列传第五十六。</p>
<p>　　子虚之事，大人赋说，靡丽多夸，然其指风谏，归於无为。作司马相如列传第五十七。</p>
<p>　　黥布叛逆，子长国之，以填江淮之南，安剽楚庶民。作淮南衡山列传第五十八。</p>
<p>　　奉法循理之吏，不伐功矜能，百姓无称，亦无过行。作循吏列传第五十九。</p>
<p>　　正衣冠立於朝廷，而群臣莫敢言浮说，长孺矜焉；好荐人，称长者，壮有溉。作汲郑列传第六十。</p>
<p>　　自孔子卒，京师莫崇庠序，唯建元元狩之间，文辞粲如也。作儒林列传第六十一。</p>
<p>　　民倍本多巧，奸轨弄法，善人不能化，唯一切严削为能齐之。作酷吏列传第六十二。</p>
<p>　　汉既通使大夏，而西极远蛮，引领内乡，欲观中国。作大宛列传第六十三。</p>
<p>　　救人於戹，振人不赡，仁者有乎；不既信，不倍言，义者有取焉。作游侠列传第六十四。</p>
<p>　　夫事人君能说主耳目，和主颜色，而获亲近，非独色爱，能亦各有所长。作佞幸列传第六十五。</p>
<p>　　不流世俗，不争埶利，上下无所凝滞，人莫之害，以道之用。作滑稽列传第六十六。</p>
<p>　　齐、楚、秦、赵为日者，各有俗所用。欲循观其大旨，作日者列传第六十七。</p>
<p>　　三王不同龟，四夷各异卜，然各以决吉凶。略闚其要，作龟策列传第六十八。</p>
<p>　　布衣匹夫之人，不害於政，不妨百姓，取与以时而息财富，智者有采焉。作货殖列传第六十九。</p>
<p>　　维我汉继五帝末流，接三代业。周道废，秦拨去古文，焚灭诗书，故明堂石室金匮玉版图籍散乱。於是汉兴，萧何次律令，韩信申军法，张苍为章程，叔孙通定礼仪，则文学彬彬稍进，诗书往往间出矣。自曹参荐盖公言黄老，而贾生、晁错明申、商，公孙弘以儒显，百年之间，天下遗文古事靡不毕集太史公。太史公仍父子相续纂其职。曰：“於戏！余维先人尝掌斯事，显於唐虞，至于周，复典之，故司马氏世主天官。至於余乎，钦念哉！钦念哉！”罔罗天下放失旧闻，王迹所兴，原始察终，见盛观衰，论考之行事，略推三代，录秦汉，上记轩辕，下至于兹，著十二本纪，既科条之矣。并时异世，年差不明，作十表。礼乐损益，律历改易，兵权山川鬼神，天人之际，承敝通变，作八书。二十八宿环北辰，三十辐共一毂，运行无穷，辅拂股肱之臣配焉，忠信行道，以奉主上，作三十世家。扶义俶傥，不令己失时，立功名於天下，作七十列传。凡百三十篇，五十二万六千五百字，为太史公书。序略，以拾遗补，成一家之言，厥协六经异传，整齐百家杂语，藏之名山，副在京师，俟後世圣人君子。第七十。</p>
<p>　　太史公曰：余述历黄帝以来至太初而讫，百三十篇。</p>
<p>　　太史良才，寔纂先德。周游历览，东西南北。事覈词简，是称实录。报任投书，申李下狱。惜哉残缺，非才妄续！</p>

        </div>
        
          


  <section class="meta" id="footer-meta">
    <hr>
    <div class="new-meta-box">
      
        
          <div class="new-meta-item date" itemprop="dateUpdated" datetime="2019-06-06T22:49:45+08:00">
  <a class="notlink">
    <i class="fas fa-clock" aria-hidden="true"></i>
    <p>最后更新于 2019年6月6日</p>
  </a>
</div>

        
      
        
          
  
  <div class="new-meta-item meta-tags"><a class="tag" href="/tags/随笔/" rel="nofollow"><i class="fas fa-hashtag" aria-hidden="true"></i>&nbsp;<p>随笔</p></a></div>


        
      
        
          
  <div class="new-meta-item share -mob-share-list">
  <div class="-mob-share-list share-body">
    
      
        <a class="-mob-share-qq" title="QQ好友" rel="external nofollow noopener noreferrer" href="http://connect.qq.com/widget/shareqq/index.html?url=https://www.ljhedp.cn/post/7a133b5c.html&title=史记-七十列传-太史公自序 | 书海扬帆&summary=
语文老师留的周末积累作业。
第一次读长达9400多字的文言文，有些懵。还是争取慢慢适应吧，文言文博大精深。
以下为正文部分。
">
          
            <img src="https://cdn.jsdelivr.net/gh/xaoxuu/assets@19.1.9/logo/128/qq.png">
          
        </a>
      
    
      
        <a class="-mob-share-qzone" title="QQ空间" rel="external nofollow noopener noreferrer" href="https://sns.qzone.qq.com/cgi-bin/qzshare/cgi_qzshare_onekey?url=https://www.ljhedp.cn/post/7a133b5c.html&title=史记-七十列传-太史公自序 | 书海扬帆&summary=
语文老师留的周末积累作业。
第一次读长达9400多字的文言文，有些懵。还是争取慢慢适应吧，文言文博大精深。
以下为正文部分。
">
          
            <img src="https://cdn.jsdelivr.net/gh/xaoxuu/assets@19.1.9/logo/128/qzone.png">
          
        </a>
      
    
      
        <a class="-mob-share-weibo" title="微博" rel="external nofollow noopener noreferrer" href="http://service.weibo.com/share/share.php?url=https://www.ljhedp.cn/post/7a133b5c.html&title=史记-七十列传-太史公自序 | 书海扬帆&summary=
语文老师留的周末积累作业。
第一次读长达9400多字的文言文，有些懵。还是争取慢慢适应吧，文言文博大精深。
以下为正文部分。
">
          
            <img src="https://cdn.jsdelivr.net/gh/xaoxuu/assets@19.1.9/logo/128/weibo.png">
          
        </a>
      
    
  </div>
</div>



        
      
    </div>
  </section>


        
        
            <div class="prev-next">
                
                    <section class="prev">
                        <span class="art-item-left">
                            <h6><i class="fas fa-chevron-left" aria-hidden="true"></i>&nbsp;上一页</h6>
                            <h4>
                                <a href="/post/83dc47eb.html" rel="prev" title="江城子·己亥年春忆戊戌事">
                                  
                                      江城子·己亥年春忆戊戌事
                                  
                                </a>
                            </h4>
                            
                                
                                <h6 class="tags">
                                    <a class="tag" href="/tags/书海扬帆的诗/"><i class="fas fa-hashtag fa-fw" aria-hidden="true"></i>书海扬帆的诗</a>
                                </h6>
                            
                        </span>
                    </section>
                
                
                    <section class="next">
                        <span class="art-item-right" aria-hidden="true">
                            <h6>下一页&nbsp;<i class="fas fa-chevron-right" aria-hidden="true"></i></h6>
                            <h4>
                                <a href="/post/532fbd9a.html" rel="prev" title="字符串+模拟-洛谷P1207-USACO1.2-双重回文数">
                                    
                                        字符串+模拟-洛谷P1207-USACO1.2-双重回文数
                                    
                                </a>
                            </h4>
                            
                                
                                <h6 class="tags">
                                    <a class="tag" href="/tags/字符串/"><i class="fas fa-hashtag fa-fw" aria-hidden="true"></i>字符串</a> <a class="tag" href="/tags/模拟/"><i class="fas fa-hashtag fa-fw" aria-hidden="true"></i>模拟</a>
                                </h6>
                            
                        </span>
                    </section>
                
            </div>
        
      </section>
    </article>
  

  
    <!-- 显示推荐文章和评论 -->



  <article class="post white-box comments">
    <section class="article typo">
      <h4><i class="fas fa-comments fa-fw" aria-hidden="true"></i>&nbsp;评论</h4>
      
      
      
      
        <section id="comments">
          <div id="valine_container" class="valine_thread">
            <i class="fas fa-spinner fa-spin fa-fw"></i>
          </div>
        </section>
      
    </section>
  </article>


  




<!-- 根据页面mathjax变量决定是否加载MathJax数学公式js -->



  <script>
    window.subData = {
      title: '史记-七十列传-太史公自序',
      tools: true
    }
  </script>


</div>
<aside class="l_side">
  
    
    
      
        
          
          
            <section class="widget author">
  <div class="content pure">
    
      <div class="avatar">
        <img class="avatar" src="/avatar.jpg">
      </div>
    
    
      <div class="text">
        
        
        
          <p><span id="jinrishici-sentence">书海扬帆</span></p>
          <script src="https://sdk.jinrishici.com/v2/browser/jinrishici.js" charset="utf-8"></script>
        
      </div>
    
    
      <div class="social-wrapper">
        
          
            <a href="/atom.xml" class="social fas fa-rss flat-btn" target="_blank" rel="external nofollow noopener noreferrer">
            </a>
          
        
          
            <a href="mailto:me@ljhedp.cn" class="social fas fa-envelope flat-btn" target="_blank" rel="external nofollow noopener noreferrer">
            </a>
          
        
          
            <a href="https://github.com/ljhedp" class="social fab fa-github flat-btn" target="_blank" rel="external nofollow noopener noreferrer">
            </a>
          
        
          
            <a href="https://music.163.com/#/user/home?id=63035382" class="social fas fa-headphones-alt flat-btn" target="_blank" rel="external nofollow noopener noreferrer">
            </a>
          
        
      </div>
    
  </div>
</section>

          
        
      
        
          
          
            

          
        
      
        
          
          
            <section class="widget plain">
  
<header class="pure">
  <div><i class="fas fa-bullhorn fa-fw" aria-hidden="true"></i>&nbsp;&nbsp;QwQ</div>
  
</header>

  <div class="content pure">
    <p>面朝大海日，春暖花开时</p>

  </div>
</section>

          
        
      
        
          
          
            <section class="widget grid">
  
<header class="pure">
  <div><i class="fas fa-map-signs fa-fw" aria-hidden="true"></i>&nbsp;&nbsp;站内导航</div>
  
</header>

  <div class="content pure">
    <ul class="grid navgation">
      
        <li><a class="flat-box" title="/" href="/" id="home">
          
            <i class="fas fa-clock fa-fw" aria-hidden="true"></i>
          
          近期文章
        </a></li>
      
        <li><a class="flat-box" title="/archives/" href="/archives/" rel="nofollow" id="archives">
          
            <i class="fas fa-archive fa-fw" aria-hidden="true"></i>
          
          文章归档
        </a></li>
      
        <li><a class="flat-box" title="/friends/" href="/friends/" rel="nofollow" id="friends">
          
            <i class="fas fa-link fa-fw" aria-hidden="true"></i>
          
          我的友链
        </a></li>
      
        <li><a class="flat-box" title="/about/" href="/about/" rel="nofollow" id="about">
          
            <i class="fas fa-info-circle fa-fw" aria-hidden="true"></i>
          
          关于小站
        </a></li>
      
    </ul>
  </div>
</section>

          
        
      
        
          
          
            
  <section class="widget category">
    
<header class="pure">
  <div><i class="fas fa-folder-open fa-fw" aria-hidden="true"></i>&nbsp;&nbsp;文章分类</div>
  
    <a class="rightBtn" rel="nofollow" href="/categories/" title="categories/">
    <i class="fas fa-expand-arrows-alt fa-fw"></i></a>
  
</header>

    <div class="content pure">
      <ul class="entry">
        
          <li><a class="flat-box" title="/categories/信息学竞赛-OI/" href="/categories/信息学竞赛-OI/"><div class="name">信息学竞赛(OI)</div><div class="badge">(89)</div></a></li>
        
          <li><a class="flat-box" title="/categories/数学竞赛/" href="/categories/数学竞赛/"><div class="name">数学竞赛</div><div class="badge">(3)</div></a></li>
        
          <li><a class="flat-box" title="/categories/文学/" href="/categories/文学/"><div class="name">文学</div><div class="badge">(9)</div></a></li>
        
          <li><a class="flat-box" title="/categories/系统信息/" href="/categories/系统信息/"><div class="name">系统信息</div><div class="badge">(2)</div></a></li>
        
          <li><a class="flat-box" title="/categories/编程/" href="/categories/编程/"><div class="name">编程</div><div class="badge">(1)</div></a></li>
        
          <li><a class="flat-box" title="/categories/音乐/" href="/categories/音乐/"><div class="name">音乐</div><div class="badge">(1)</div></a></li>
        
      </ul>
    </div>
  </section>


          
        
      
        
          
          
            
  <section class="widget tagcloud">
    
<header class="pure">
  <div><i class="fas fa-fire fa-fw" aria-hidden="true"></i>&nbsp;&nbsp;热门标签</div>
  
    <a class="rightBtn" rel="nofollow" href="/tags/" title="tags/">
    <i class="fas fa-expand-arrows-alt fa-fw"></i></a>
  
</header>

    <div class="content pure">
      <a href="/tags/01背包/" style="font-size: 15.11px; color: #919191">01背包</a> <a href="/tags/Floyd/" style="font-size: 14px; color: #999">Floyd</a> <a href="/tags/KMP/" style="font-size: 14px; color: #999">KMP</a> <a href="/tags/Kruscal/" style="font-size: 14px; color: #999">Kruscal</a> <a href="/tags/LCT/" style="font-size: 14px; color: #999">LCT</a> <a href="/tags/Manacher/" style="font-size: 14px; color: #999">Manacher</a> <a href="/tags/NOI/" style="font-size: 14px; color: #999">NOI</a> <a href="/tags/NOIP模拟赛/" style="font-size: 14px; color: #999">NOIP模拟赛</a> <a href="/tags/NOIp题解/" style="font-size: 14px; color: #999">NOIp题解</a> <a href="/tags/Prim/" style="font-size: 14px; color: #999">Prim</a> <a href="/tags/STL/" style="font-size: 14px; color: #999">STL</a> <a href="/tags/ST表/" style="font-size: 15.11px; color: #919191">ST表</a> <a href="/tags/Splay/" style="font-size: 14px; color: #999">Splay</a> <a href="/tags/Tarjan/" style="font-size: 15.11px; color: #919191">Tarjan</a> <a href="/tags/dinic/" style="font-size: 14px; color: #999">dinic</a> <a href="/tags/dp/" style="font-size: 21.78px; color: #646464">dp</a> <a href="/tags/dulu/" style="font-size: 14px; color: #999">dulu</a> <a href="/tags/三角函数/" style="font-size: 14px; color: #999">三角函数</a> <a href="/tags/不等式/" style="font-size: 14px; color: #999">不等式</a> <a href="/tags/书海扬帆的诗/" style="font-size: 17.33px; color: #828282">书海扬帆的诗</a> <a href="/tags/二分/" style="font-size: 15.11px; color: #919191">二分</a> <a href="/tags/二分图/" style="font-size: 16.22px; color: #8a8a8a">二分图</a> <a href="/tags/人工智能/" style="font-size: 14px; color: #999">人工智能</a> <a href="/tags/信息技术课程/" style="font-size: 14px; color: #999">信息技术课程</a> <a href="/tags/分块/" style="font-size: 14px; color: #999">分块</a> <a href="/tags/分离变量/" style="font-size: 14px; color: #999">分离变量</a> <a href="/tags/分组背包/" style="font-size: 14px; color: #999">分组背包</a> <a href="/tags/前缀和/" style="font-size: 14px; color: #999">前缀和</a> <a href="/tags/动态树/" style="font-size: 14px; color: #999">动态树</a> <a href="/tags/动态规划/" style="font-size: 14px; color: #999">动态规划</a> <a href="/tags/匈牙利算法/" style="font-size: 15.11px; color: #919191">匈牙利算法</a> <a href="/tags/区间dp/" style="font-size: 14px; color: #999">区间dp</a> <a href="/tags/卡特兰数/" style="font-size: 14px; color: #999">卡特兰数</a> <a href="/tags/卢卡斯定理/" style="font-size: 14px; color: #999">卢卡斯定理</a> <a href="/tags/后缀排序/" style="font-size: 14px; color: #999">后缀排序</a> <a href="/tags/后缀数组/" style="font-size: 15.11px; color: #919191">后缀数组</a> <a href="/tags/哈希/" style="font-size: 14px; color: #999">哈希</a> <a href="/tags/图像风格化/" style="font-size: 14px; color: #999">图像风格化</a> <a href="/tags/图论/" style="font-size: 20.67px; color: #6c6c6c">图论</a> <a href="/tags/基环树/" style="font-size: 14px; color: #999">基环树</a> <a href="/tags/大赛札记/" style="font-size: 14px; color: #999">大赛札记</a> <a href="/tags/太强啦/" style="font-size: 14px; color: #999">太强啦</a> <a href="/tags/好文推荐/" style="font-size: 14px; color: #999">好文推荐</a> <a href="/tags/字符串/" style="font-size: 19.56px; color: #737373">字符串</a> <a href="/tags/学习笔记/" style="font-size: 22.89px; color: #5d5d5d">学习笔记</a> <a href="/tags/小游戏/" style="font-size: 14px; color: #999">小游戏</a> <a href="/tags/差分/" style="font-size: 14px; color: #999">差分</a> <a href="/tags/差分约束/" style="font-size: 14px; color: #999">差分约束</a> <a href="/tags/带约束的背包/" style="font-size: 14px; color: #999">带约束的背包</a> <a href="/tags/平衡树/" style="font-size: 14px; color: #999">平衡树</a> <a href="/tags/并查集/" style="font-size: 15.11px; color: #919191">并查集</a> <a href="/tags/归并排序/" style="font-size: 14px; color: #999">归并排序</a> <a href="/tags/心得体会/" style="font-size: 15.11px; color: #919191">心得体会</a> <a href="/tags/快速幂/" style="font-size: 14px; color: #999">快速幂</a> <a href="/tags/打表/" style="font-size: 14px; color: #999">打表</a> <a href="/tags/扩展欧拉定理/" style="font-size: 14px; color: #999">扩展欧拉定理</a> <a href="/tags/扩欧/" style="font-size: 14px; color: #999">扩欧</a> <a href="/tags/排序/" style="font-size: 14px; color: #999">排序</a> <a href="/tags/搜索/" style="font-size: 15.11px; color: #919191">搜索</a> <a href="/tags/摩尔投票法/" style="font-size: 14px; color: #999">摩尔投票法</a> <a href="/tags/数学/" style="font-size: 16.22px; color: #8a8a8a">数学</a> <a href="/tags/数学竞赛/" style="font-size: 17.33px; color: #828282">数学竞赛</a> <a href="/tags/数据结构/" style="font-size: 14px; color: #999">数据结构</a> <a href="/tags/数论/" style="font-size: 24px; color: #555">数论</a> <a href="/tags/文学作品/" style="font-size: 17.33px; color: #828282">文学作品</a> <a href="/tags/最大流/" style="font-size: 14px; color: #999">最大流</a> <a href="/tags/最小生成树/" style="font-size: 14px; color: #999">最小生成树</a> <a href="/tags/最短路/" style="font-size: 16.22px; color: #8a8a8a">最短路</a> <a href="/tags/杨辉三角/" style="font-size: 15.11px; color: #919191">杨辉三角</a> <a href="/tags/树状数组/" style="font-size: 14px; color: #999">树状数组</a> <a href="/tags/校内训练/" style="font-size: 14px; color: #999">校内训练</a> <a href="/tags/模拟/" style="font-size: 22.89px; color: #5d5d5d">模拟</a> <a href="/tags/模板/" style="font-size: 24px; color: #555">模板</a> <a href="/tags/爬虫/" style="font-size: 14px; color: #999">爬虫</a> <a href="/tags/矩阵加速/" style="font-size: 14px; color: #999">矩阵加速</a> <a href="/tags/矩阵快速幂/" style="font-size: 14px; color: #999">矩阵快速幂</a> <a href="/tags/离线并查集/" style="font-size: 14px; color: #999">离线并查集</a> <a href="/tags/精品/" style="font-size: 20.67px; color: #6c6c6c">精品</a> <a href="/tags/线性基/" style="font-size: 14px; color: #999">线性基</a> <a href="/tags/线段树/" style="font-size: 17.33px; color: #828282">线段树</a> <a href="/tags/组合数学/" style="font-size: 18.44px; color: #7b7b7b">组合数学</a> <a href="/tags/组合计数/" style="font-size: 14px; color: #999">组合计数</a> <a href="/tags/缩点/" style="font-size: 14px; color: #999">缩点</a> <a href="/tags/网络流/" style="font-size: 15.11px; color: #919191">网络流</a> <a href="/tags/网络流24题/" style="font-size: 15.11px; color: #919191">网络流24题</a> <a href="/tags/背包问题/" style="font-size: 18.44px; color: #7b7b7b">背包问题</a> <a href="/tags/莫比乌斯反演/" style="font-size: 14px; color: #999">莫比乌斯反演</a> <a href="/tags/记忆化搜索/" style="font-size: 14px; color: #999">记忆化搜索</a> <a href="/tags/调试与对拍/" style="font-size: 15.11px; color: #919191">调试与对拍</a> <a href="/tags/贪心/" style="font-size: 15.11px; color: #919191">贪心</a> <a href="/tags/逆元/" style="font-size: 15.11px; color: #919191">逆元</a> <a href="/tags/里程碑/" style="font-size: 14px; color: #999">里程碑</a> <a href="/tags/错排/" style="font-size: 14px; color: #999">错排</a> <a href="/tags/队列/" style="font-size: 14px; color: #999">队列</a> <a href="/tags/随笔/" style="font-size: 16.22px; color: #8a8a8a">随笔</a> <a href="/tags/音乐/" style="font-size: 15.11px; color: #919191">音乐</a> <a href="/tags/马拉车/" style="font-size: 14px; color: #999">马拉车</a> <a href="/tags/高精度/" style="font-size: 14px; color: #999">高精度</a>
    </div>
  </section>


          
        
      
        
          
          
            
  <section class="widget related_posts">
    
<header class="pure">
  <div><i class="fas fa-bookmark fa-fw" aria-hidden="true"></i>&nbsp;&nbsp;相关文章</div>
  
</header>

    <div class="content pure">
      <ul class="popular-posts"><li class="popular-posts-item"><div class="popular-posts-title"><h3><a href="/post/c5be0c61.html" title="西江月·证明" rel="bookmark">西江月·证明</a></h3></div></li><li class="popular-posts-item"><div class="popular-posts-title"><h3><a href="/post/37ab6a04.html" title="夜读有感" rel="bookmark">夜读有感</a></h3></div></li><li class="popular-posts-item"><div class="popular-posts-title"><h3><a href="/post/7d2f45dc.html" title="好文推荐-心之力" rel="bookmark">好文推荐-心之力</a></h3></div></li><li class="popular-posts-item"><div class="popular-posts-title"><h3><a href="/post/604fc339.html" title="四世同堂-老舍" rel="bookmark">四世同堂-老舍</a></h3></div></li></ul>
    </div>
  </section>


          
        
      
        
          
          
            


  <section class="widget music">
    
<header class="pure">
  <div><i class="fas fa-compact-disc fa-fw" aria-hidden="true"></i>&nbsp;&nbsp;最近在听</div>
  
    <a class="rightBtn" rel="external nofollow noopener noreferrer" target="_blank" href="https://music.163.com/#/user/home?id=63035382" title="https://music.163.com/#/user/home?id=63035382">
    <i class="far fa-heart fa-fw"></i></a>
  
</header>

    <div class="content pure">
      
  <link rel="stylesheet" href="https://cdn.jsdelivr.net/npm/aplayer@1.7.0/dist/APlayer.min.css">
  <div class="aplayer" data-theme="#1BCDFC" data-mode="circulation" data-server="netease" data-type="song" data-id="283760" data-volume="0.7">
  </div>
  <script src="https://cdn.jsdelivr.net/npm/aplayer@1.7.0/dist/APlayer.min.js"></script>
  <script src="https://cdn.jsdelivr.net/npm/meting@1.1.0/dist/Meting.min.js"></script>


    </div>
  </section>


          
        
      
    

  
</aside>

<footer id="footer" class="clearfix">
  
    <div class="footer">
      <p>京ICP备17041994号</p>

    </div>
    <br>
  
  
    <div class="social-wrapper">
      
        
          <a href="/atom.xml" class="social fas fa-rss flat-btn" target="_blank" rel="external nofollow noopener noreferrer">
          </a>
        
      
        
          <a href="mailto:me@ljhedp.cn" class="social fas fa-envelope flat-btn" target="_blank" rel="external nofollow noopener noreferrer">
          </a>
        
      
        
          <a href="https://github.com/ljhedp" class="social fab fa-github flat-btn" target="_blank" rel="external nofollow noopener noreferrer">
          </a>
        
      
        
          <a href="https://music.163.com/#/user/home?id=63035382" class="social fas fa-headphones-alt flat-btn" target="_blank" rel="external nofollow noopener noreferrer">
          </a>
        
      
    </div>
  
  <br>
  <div>
    本站使用
    <a href="" target="_blank" class="codename">Material-X</a>
    作为主题
    
      ，
      总访问量为
      <span id="busuanzi_value_site_pv"><i class="fas fa-spinner fa-spin fa-fw" aria-hidden="true"></i></span>
      次
    
    。
  </div>
  <i class="fas fa-chart-area"></i>
  <script>setLoadingBarProgress(80);</script>
  <span id="timeDate">载入天数...</span><span id="times">载入时分秒...</span>
  <script>
    var now = new Date(); 
    function createtime() { 
      var grt= new Date("07/21/2017 00:00:00");//在此处修改你的建站时间
      now.setTime(now.getTime()+250); 
      days = (now - grt ) / 1000 / 60 / 60 / 24; dnum = Math.floor(days); 
      hours = (now - grt ) / 1000 / 60 / 60 - (24 * dnum); hnum = Math.floor(hours); 
      if(String(hnum).length ==1 ){hnum = "0" + hnum;} minutes = (now - grt ) / 1000 /60 - (24 * 60 * dnum) - (60 * hnum); 
      mnum = Math.floor(minutes); if(String(mnum).length ==1 ){mnum = "0" + mnum;} 
      seconds = (now - grt ) / 1000 - (24 * 60 * 60 * dnum) - (60 * 60 * hnum) - (60 * mnum); 
      snum = Math.round(seconds); if(String(snum).length ==1 ){snum = "0" + snum;} 
      document.getElementById("timeDate").innerHTML = "本站已安全运行 "+dnum+" 天 "; 
      document.getElementById("times").innerHTML = hnum + " 小时 " + mnum + " 分 " + snum + " 秒"; 
    } 
  setInterval("createtime()",250);
  </script>
  <span class="post-count">字数统计：726.4k</span>
   
<script type="text/javascript" src="https://s22.cnzz.com/z_stat.php?id=1264439082&web_id=1264439082"></script>
 
    </footer>



      <script>setLoadingBarProgress(60);</script>
    </div>
    <a class="s-top fas fa-arrow-up fa-fw" href='javascript:void(0)'></a>
  </div>
  <script src="https://cdn.jsdelivr.net/npm/jquery@3.3.1/dist/jquery.min.js"></script>

  <script>
    var GOOGLE_CUSTOM_SEARCH_API_KEY = "";
    var GOOGLE_CUSTOM_SEARCH_ENGINE_ID = "";
    var ALGOLIA_API_KEY = "";
    var ALGOLIA_APP_ID = "";
    var ALGOLIA_INDEX_NAME = "";
    var AZURE_SERVICE_NAME = "";
    var AZURE_INDEX_NAME = "";
    var AZURE_QUERY_KEY = "";
    var BAIDU_API_ID = "";
    var SEARCH_SERVICE = "hexo" || "hexo";
    var ROOT = "/"||"/";
    if(!ROOT.endsWith('/'))ROOT += '/';
  </script>

<script src="//instant.page/1.2.2" type="module" integrity="sha384-2xV8M5griQmzyiY3CDqh1dn4z3llDVqZDqzjzcY+jCBCk/a5fXJmuZ/40JJAPeoU"></script>


  <script async src="https://cdn.jsdelivr.net/npm/scrollreveal@4.0.5/dist/scrollreveal.min.js"></script>
  <script type="text/javascript">
    $(function() {
      const $reveal = $('.reveal');
      if ($reveal.length === 0) return;
      const sr = ScrollReveal({ distance: 0 });
      sr.reveal('.reveal');
    });
  </script>


  <script src="https://cdn.jsdelivr.net/npm/node-waves@0.7.6/dist/waves.min.js"></script>
  <script type="text/javascript">
    $(function() {
      Waves.attach('.flat-btn', ['waves-button']);
      Waves.attach('.float-btn', ['waves-button', 'waves-float']);
      Waves.attach('.float-btn-light', ['waves-button', 'waves-float', 'waves-light']);
      Waves.attach('.flat-box', ['waves-block']);
      Waves.attach('.float-box', ['waves-block', 'waves-float']);
      Waves.attach('.waves-image');
      Waves.init();
    });
  </script>


  <script async src="https://cdn.jsdelivr.net/gh/xaoxuu/cdn-busuanzi@2.3/js/busuanzi.pure.mini.js"></script>




  
  
  
    <script src="https://cdnjs.cloudflare.com/ajax/libs/jquery-backstretch/2.0.4/jquery.backstretch.min.js"></script>
    <script type="text/javascript">
      $(function(){
        if ('.cover') {
          $('.cover').backstretch(
          ["https://img.vim-cn.com/6d/a0c9e6f9efad8b731cb7376504bd10d79d2053.jpg"],
          {
            duration: "6000",
            fade: "2500"
          });
        } else {
          $.backstretch(
          ["https://img.vim-cn.com/6d/a0c9e6f9efad8b731cb7376504bd10d79d2053.jpg"],
          {
            duration: "6000",
            fade: "2500"
          });
        }
      });
    </script>
  









  <script src="//cdn1.lncld.net/static/js/3.0.4/av-min.js"></script>
  
    
      <script src="https://cdn.jsdelivr.net/gh/xaoxuu/volantis@1.0/js/volantis.min.js"></script>
    
  
  <script>
  var GUEST_INFO = ['nick','mail','link'];
  var guest_info = 'nick,mail,link'.split(',').filter(function(item){
    return GUEST_INFO.indexOf(item) > -1
  });
  var notify = 'true' == true;
  var verify = 'true' == true;
  var valine = new Valine();
  valine.init({
    el: '#valine_container',
    notify: notify,
    verify: verify,
    guest_info: guest_info,
    
    appId: "DBTfs1tn9q8DYFqS2ISkW1bk-gzGzoHsz",
    appKey: "YwAGtYX1drDSOA0IDc1pQ2BB",
    placeholder: "快来评论吧~",
    pageSize:'10',
    avatar:'mp',
    lang:'zh-cn',
    highlight:'true'
  })
  </script>



  <script src="https://cdn.jsdelivr.net/gh/xaoxuu/cdn-material-x@19.5/js/app.js"></script>


  <script src="https://cdn.jsdelivr.net/gh/xaoxuu/cdn-material-x@19.5/js/search.js"></script>




<!-- 复制 -->
<script src="https://cdn.jsdelivr.net/npm/clipboard@2/dist/clipboard.min.js"></script>
<script>
  let COPY_SUCCESS = "复制成功";
  let COPY_FAILURE = "复制失败";
  /*页面载入完成后，创建复制按钮*/
  !function (e, t, a) {
    /* code */
    var initCopyCode = function(){
      var copyHtml = '';
      copyHtml += '<button class="btn-copy" data-clipboard-snippet="">';
      copyHtml += '  <i class="fa fa-copy"></i><span>复制</span>';
      copyHtml += '</button>';
      $(".highlight .code pre").before(copyHtml);
      var clipboard = new ClipboardJS('.btn-copy', {
        target: function(trigger) {
          return trigger.nextElementSibling;
        }
      });

      clipboard.on('success', function(e) {
        //您可以加入成功提示
        console.info('Action:', e.action);
        console.info('Text:', e.text);
        console.info('Trigger:', e.trigger);
        success_prompt(COPY_SUCCESS);
        e.clearSelection();
      });
      clipboard.on('error', function(e) {
        //您可以加入失败提示
        console.error('Action:', e.action);
        console.error('Trigger:', e.trigger);
        fail_prompt(COPY_FAILURE);
      });
    }
    initCopyCode();

  }(window, document);

  /**
   * 弹出式提示框，默认1.5秒自动消失
   * @param message 提示信息
   * @param style 提示样式，有alert-success、alert-danger、alert-warning、alert-info
   * @param time 消失时间
   */
  var prompt = function (message, style, time)
  {
      style = (style === undefined) ? 'alert-success' : style;
      time = (time === undefined) ? 1500 : time*1000;
      $('<div>')
          .appendTo('body')
          .addClass('alert ' + style)
          .html(message)
          .show()
          .delay(time)
          .fadeOut();
  };

  // 成功提示
  var success_prompt = function(message, time)
  {
      prompt(message, 'alert-success', time);
  };

  // 失败提示
  var fail_prompt = function(message, time)
  {
      prompt(message, 'alert-danger', time);
  };

  // 提醒
  var warning_prompt = function(message, time)
  {
      prompt(message, 'alert-warning', time);
  };

  // 信息提示
  var info_prompt = function(message, time)
  {
      prompt(message, 'alert-info', time);
  };

</script>


<!-- fancybox -->
<script src="https://cdn.jsdelivr.net/gh/fancyapps/fancybox@3.5.7/dist/jquery.fancybox.min.js"></script>
<script>
  let LAZY_LOAD_IMAGE = "";
  $(".article-entry").find("fancybox").find("img").each(function () {
      var element = document.createElement("a");
      $(element).attr("data-fancybox", "gallery");
      $(element).attr("href", $(this).attr("src"));
      /* 图片采用懒加载处理时,
       * 一般图片标签内会有个属性名来存放图片的真实地址，比如 data-original,
       * 那么此处将原本的属性名src替换为对应属性名data-original,
       * 修改如下
       */
       if (LAZY_LOAD_IMAGE) {
         $(element).attr("href", $(this).attr("data-original"));
       }
      $(this).wrap(element);
  });
</script>





  <script>setLoadingBarProgress(100);</script>
<script type="text/x-mathjax-config">
    MathJax.Hub.Config({
        tex2jax: {
            inlineMath: [ ["$","$"], ["\\(","\\)"] ],
            skipTags: ['script', 'noscript', 'style', 'textarea', 'pre', 'code'],
            processEscapes: true
        }
    });
    MathJax.Hub.Queue(function() {
        var all = MathJax.Hub.getAllJax();
        for (var i = 0; i < all.length; ++i)
            all[i].SourceElement().parentNode.className += ' has-jax';
    });
</script>
<script src="http://cdn.mathjax.org/mathjax/latest/MathJax.js?config=TeX-AMS-MML_HTMLorMML"></script><!-- hexo-inject:begin --><!-- hexo-inject:end -->
</body>
</html>
